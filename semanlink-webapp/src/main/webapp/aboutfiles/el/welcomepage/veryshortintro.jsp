<%@ page
    contentType="text/html;charset=UTF-8" 
    pageEncoding="UTF-8"
%><p>Το Semanlink είναι ένα εξατομικευμένο σύστημα διαχείρισης της πληροφορίας βασισμένο στο μοντέλο μεταδεδομένων RDF, το οποίο χρησιμοποιείται για την ταξινόμηση των δεδομένων. Η σπουδαιότητα του Semanlink στηρίζεται  στο γεγονός ότι μας επιτρέπει να οργανώνουμε την πληροφορία βάσει «ετικετών» (τα περίφημα tags), αρχείων, καταχωρήσεων-σελιδοδεικτών (bookmarks) (όπως οι σελιδοδείκτες που μας βοηθούν να βρούμε τη σελίδα που ψάχνουμε εύκολα και γρήγορα) και σύντομων σημειώσεων που εμείς δημιουργούμε. Χάρη στο Semanlink οι πληροφορίες μας είναι οργανωμένες σε γραφήματα, γεγονός που μας δίνει τη δυνατότητα να προσδιορίσουμε με άπειρους τρόπους ποιές λέξεις θα χρησιμοποιούμε, κατά την προσπάθειά μας να βάλουμε σε τάξη την πληροφορία. 
</p>
<p>
<b>Και λίγη θεωρία.</b></p><p>
Τις περισσότερες φορές, αν όχι πάντα, οργανώνουμε την πληροφορία βασιζόμενοι, χωρίς να το ξέρουμε σε μεταδεδομένα. Για παράδειγμα, ας υποθέσουμε ότι έχουμε ένα μεγάλο σύνολο άρθρων που έχουν δημοσιευτεί κατά καιρούς στις εφημερίδες. Ένας πιο ασφαλής τρόπος να τα βάλουμε σε τάξη είναι βάσει του συγγραφέα τους, της θεματικής τους ενότητας, της ημερομηνίας δημοσίευσης κ.ο.κ. Όλοι έχουμε οργανώσει (οι βιβλιοθηκονόμοι είναι βέβαιο ότι θα είναι σύμφωνοι μαζί μου) την πληροφορία κατά τις κατηγορίες που περιγράψαμε πρωτύτερα. Αυτές, λοιπόν, οι κατηγορίες δεν είναι παρά δεδομένα (π.χ. θεματική ενότητα) που αφορούν άλλα δεδομένα (στην περίπτωσή μας τα άρθρα προς ταξινόμηση). Με μία λέξη : μεταδεδομένα!</p>